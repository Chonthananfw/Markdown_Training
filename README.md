# ภาคผนวก (ยังหาคำ บ้าน ๆ เข้าใจง่ายๆ ไม่ได้)

## ระเบียบปฏิบัติ และ วัฒนธรรมขององค์กร

ตารางเปรียบเทียบระหว่าง **ระเบียบปฏิบัติ (Practices)** และ **วัฒนธรรมองค์กร (Organization Culture)**  
ซึ่งแสดงให้เห็นความแตกต่างในด้านต่าง ๆ จำนวน 5 ด้าน ตามตาราง

<table>
  <thead style="background-color:#7CF8FF;">
    <tr>
      <th style="font-weight:bold; text-align:left;">หัวข้อ</th>
      <th style="font-weight:bold; text-align:left;">ระเบียบปฏิบัติ</th>
      <th style="font-weight:bold; text-align:left;">วัฒนธรรมองค์กร</th>
    </tr>
  </thead>
  <tbody>
    <tr>
      <td><b>ความหมาย</b></td>
      <td>กฎเกณฑ์และขั้นตอนที่กำหนดไว้เพื่อควบคุมการทำงาน และการดำเนินกิจกรรม</td>
      <td>ค่านิยม ความเชื่อ ทัศนคติ และพฤติกรรมที่ร่วมกันของคนในองค์กร</td>
    </tr>
    <tr>
      <td><b>จุดประสงค์</b></td>
      <td>ควบคุมและแนะนำวิธีการทำงานให้มีประสิทธิภาพและปลอดภัย</td>
      <td>สร้างสภาพแวดล้อมที่ส่งเสริมการทำงานและความพึงพอใจ</td>
    </tr>
    <tr>
      <td><b>การนำไปใช้</b></td>
      <td>นำไปใช้โดยการประกาศและการอบรมให้พนักงานรับรู้</td>
      <td>สะท้อนผ่านการกระทำและทัศนคติที่เกิดขึ้นในชีวิตประจำวัน</td>
    </tr>
    <tr>
      <td><b>การเปลี่ยนแปลง</b></td>
      <td>สามารถเปลี่ยนแปลงได้ตามความต้องการและสถานการณ์</td>
      <td>การเปลี่ยนแปลงใช้เวลานานและความพยายามในการปรับปรุง</td>
    </tr>
    <tr>
      <td><b>ตัวอย่าง</b></td>
      <td>นโยบายการลาหยุด ขั้นตอนการทำงาน การประเมินผลการทำงาน</td>
      <td>สะท้อนผ่านบรรยากาศและพฤติกรรมของพนักงานในชีวิตประจำวัน</td>
    </tr>
  </tbody>
</table>

# ความหมายของตัวอักษร LGBTQIA+ และเพศวิถีอื่น ๆ

**LGBTQIA+** เป็นตัวย่อของเพศวิถีต่าง ๆ ของกลุ่มผู้มีความหลากหลายทางเพศ เริ่มใช้งานตั้งแต่ช่วงทศวรรษ 80 โดยคนในชุมชนผู้มีความหลากหลายทางเพศและนักสิทธิมนุษยชนใช้เพื่อเรียกร้องสิทธิ์ ก่อนจะเผยแพร่ไปทั่วโลก ในระยะแรกเป็นที่รู้จักกันในชื่อ **4 ตัวอักษร** คือ **LGBT** แต่ภายหลังมีการเติมตัวอักษรอื่น ๆ และเครื่องหมายบวก (+) เพื่อครอบคลุมกลุ่มเพศอื่น ๆ มากยิ่งขึ้น

## LGBT ที่เริ่มใช้ในกลุ่มนักเคลื่อนไหวสิทธิมนุษยชนสหรัฐอเมริกาในปี พ.ศ. 2531

 L  ย่อมาจาก **เลสเบี้ยน (Lesbian)** หมายถึง เพศหญิงที่มีความสนใจในเพศหญิงด้วยกัน 
 
 G  ย่อมาจาก **เกย์ (Gay)** หมายถึง เพศชายที่มีความสนใจในเพศชายด้วยกัน แต่ในความจริงแล้วในสังคมตะวันตก ผู้หญิงก็สามารถนิยามตัวเองว่าเป็นเกย์ได้เช่นเดียวกัน 
 
 B  ย่อมาจาก **ไบเซ็กชวล (Bisexual)** หมายถึง เป็นกลุ่มที่ชอบเพศได้ทั้ง 2 เพศ ไม่กำหนดตายตัวว่าจะชอบเฉพาะเพศตรงข้าม หรือเพศเดียวกัน
 
 T  ย่อมาจาก **ทรานส์เจนเดอร์ (Transgender)** หรือ **คนข้ามเพศ** หมายถึง กลุ่มคนที่มีอัตลักษณ์ทางเพศหรือการแสดงออกทางเพศต่างจากเพศกำเนิด ทำให้ต้องมีการเปลี่ยนผ่านทางการแพทย์ ไม่ว่าจะเป็นการผ่าตัดแปลงเพศ และการใช้ฮอร์โมนกระตุ้น เพื่อให้ร่างกายสอดคล้องกับเพศสภาพที่ตนเองรู้สึกเป็น 


เดิมที ชุมชนผู้มีความหลากหลายทางเพศนั้นรู้จักกันในนาม GLBT แต่การเปลี่ยนแปลงลำดับตัวอักษรนั้นเกิดขึ้นในช่วงยุค 90 ที่ โรคเอดส์แพร่ระบาดอย่างหนักในกลุ่มเกย์ ขณะที่กลุ่มเลสเบี้ยนไม่ได้รับผลกระทบและเป็นผู้รักษาพยาบาล รวมถึงบริจาคเลือดให้แก่กลุ่มเกย์ ตลอดจนเป็นส่วนสำคัญของการเคลื่อนไหวเกี่ยวกับชุมชนเกย์และโรคเอดส์ในขณะนั้น

ด้วยเหตุนี้ จึงมีการเปลี่ยนลำดับตัวอักษรให้ L ของเลสเบี้ยนขึ้นมาอยู่ข้างหน้า เป็น LGBT เพื่อเป็นเกียรติและยกย่องกลุ่มเลสเบี้ยนที่เป็นกำลังสำคัญในช่วงที่กลุ่มเกย์เผชิญกับความยากลำบาก

ต่อมาในปี พ.ศ. 2559 GLAAD องค์กรไม่แสวงหาผลกำไรเพื่อปกป้องกลุ่มผู้มีความหลายทางเพศจากการนำเสนอของสื่อ ได้เพิ่มตัว Q เข้ามาในกลุ่มผู้มีความหลากหลายทางเพศ เพื่อให้ครอบคลุมทุกความหลากหลายมากขึ้น โดย

Q ย่อมาจาก เควียร์ (Queer) หมายถึง เป็นกลุ่มคนที่ไม่ชอบ รัก หรือเสน่หาในคนต่างเพศ (Straight) หรือ เพศตรงเพศกำเนิด (Cisgender) ซึ่งเหมือนเป็นร่มใหญ่ของ LGBTQIA+

นอกจากนี้ Q ยังเป็นตัวแทนของ เควสชันนิง (Questioning) เป็นกลุ่มคนที่กำลังตั้งคำถามในเพศวิถีของตน ยังไม่รู้ว่าตนเองเลือกอะไร แต่ไม่ใช่ตามเพศกำเนิด

เมื่อเวลาผ่านไปผู้คนมีความหลากหลายมากยิ่งขึ้น ทำให้เกิดคำจำกัดความของเพศวิถีที่เพิ่มขึ้น จนมีการเติม I และ A เข้ามาด้วย โดยที่

I ย่อมาจาก อินเตอร์เซ็กซ์ (Intersex) หรือ ภาวะเพศกำกวม หมายถึง  ซึ่งเป็นกลุ่มคนที่มีทั้งโครโมโซม อวัยวะเพศ ของทั้งเพศชายและหญิง

A เป็นตัวย่อของ 3 คำ คำแรกคือ อะเซ็กซวล (Asexual) หมายถึง กลุ่มคนที่ไม่รู้สึกดึงดูดทางเพศกับผู้อื่น หรืออาจรู้สึกเล็กน้อย ซึ่งต้องมีปัจจัยบางอย่างมากระตุ้น

A ที่ 2 มาจาก อะโรแมนติก (Aromantic) หมายถึงกลุ่มคนที่ไม่มีแรงดึงดูดความโรแมนติกกับผู้อื่น

A สุดท้ายมาจาก อะเจนเดอร์ (Agender) คือ กลุ่มคนที่ไม่ต้องการระบุเพศว่าตนเองเป็นเพศใด ๆ 

อย่างที่กล่าวไปข้างต้นว่า ในปัจจุบันเพศวิถีนั้นมีมากยิ่งขึ้น ด้วยเหตุนี้ชุมชนของกลุ่มคนผู้มีความหลากหลายทางเพศ จึงมีการเติมเครื่องหมายบวก (+) เข้าไปอยู่ในตัวย่อเสมอ เพื่อให้ครอบคลุมและเป็นสัญลักษณ์ว่าทุกคนที่มีเพศวิถีแตกต่างจากที่สังคมในสมัยก่อนเข้าใจ ล้วนอยู่ในชุมชนของผู้มีความหลากหลายทางเพศทั้งสิ้น

นอกเหนือจาก LGBTQIA ยังมีเพศวิถีอื่น ๆ ที่มีอยู่ในสังคมเป็นจำนวนมากอีก ไม่ว่าจะเป็น

Non - Binary คือ กลุ่มคนที่ไม่ต้องการระบุเพศว่าตนเองเป็นชายหรือหญิง ซึ่งเป็นระบบเพศแบบเดิม ที่เชื่อว่าโลกนี้มีเพียงแค่ 2 เพศเท่านั้น (Binary)

Two-spirit คือ เป็นกลุ่มคนที่ระบุว่าตนเองมีจิตวิญญาณทั้งความเป็นชายและความเป็นหญิงในร่างเดียวกัน ซึ่งเป็นความเชื่อดั้งเดิมของชนเผ่าอินเดียแดง และถูกยกย่องให้เป็นผู้ทำพิธีกรรมสำคัญตามความเชื่อของคนพื้นเมือง

Pansexual หมายถึง กลุ่มคนที่มีความสนใจต่อกลุ่มคนทุกเพศ โดยไม่คำนึงถึงเพศสภาพ หรือรสนิยมทางเพศ 

Demisexual คือ กลุ่มคนรู้สึกดึงดูดทางเพศเมื่อได้พัฒนาความผูกพันทางอารมณ์ที่ใกล้ชิดกับใครสักคนแล้ว

นี่เป็นเพียงตัวอย่างหนึ่งของ ความหลากหลายทางเพศ ที่มีอยู่ในปัจจุบัน ซึ่งขึ้นอยู่กับแต่ละคนว่าจะนิยามว่าตนเองเป็นอย่างไร และความหลากหลายทางเพศล้วนทำให้เพศวิถีของแต่ละคนเปลี่ยนแปลงได้ ตราบใดที่ผู้นั้นมีความสุขและสะท้อนความเป็นตัวเองได้ดีที่สุด

เพราะทุกคนล้วนแตกต่างกัน จึงทำให้เกิดความหลากหลายทางเพศ แต่สิ่งที่ทุกคนมีเหมือนกันคือคุณค่าและศักดิ์ศรีความเป็นมนุษย์

**ความหมายของคำว่า SCK Dojo และ Kata**
---

Dojo (道場) คือ สถานที่สำหรับการฝึกฝน การเรียนรู้แบบสมจริงและการมีวินัย รวมถึงการพัฒนาตนเอง ทั้งทาง ร่างกายและจิตใจ เพื่อพัฒนาทักษะ ปลูกฝังวินัย สมาธิ และอุปนิสัยที่ดี

Kata (方) เป็นรูปแบบการสอนและฝึกซ้อมที่เน้นการทำซ้ำเพื่อสร้างความชำนาญในศิลปะการต่อสู้ ซึ่งถูกนำมาใช้ในบริบทของการพัฒนาซอฟต์แวร์โดย Dave Thomas ในนิยาม "Code Kata" หมายถึง การทำโจทย์หรือแบบฝึกหัดเพื่อพัฒนาทักษะการเขียนโปรแกรมผ่านการฝึกฝนซ้ำ ๆ จนกว่าจะชำนาญ และยังสามารถนำมาใช้ในการฝึกพฤติกรรมซ้ำ ๆ เพื่อสร้างนิสัยที่ดีและพัฒนาทักษะอื่น ๆ ได้อีกด้วย

ดังนั้น SCK Dojo จึงเป็นสถานที่สำหรับฝึกฝน ฝึกซ้อมทักษะต่าง ๆ และเตรียมความพร้อมในการออกไปทำงานและเผชิญกับโลกภายนอก

ที่ SCK Dojo ไม่ได้ตกแต่งให้สวยเหมือนออฟฟิศอื่น ๆ เพราะต้องการให้เป็นสถานที่เปิดโล่งเพื่อพร้อมและสะดวกในการจัดกิจกรรมหรือทำงานต่าง ๆ พร้อมทั้งมีสภาพแวดล้อมและอุปกรณ์ในการส่งเสริมการทำกิจกรรมและการเรียนรู้

สุดท้าย เมื่อมี Dojo (สถานที่) แล้ว ก็จะมี Kata (การเรียนรู้และฝึกฝน) ที่ต้องเกิดขึ้นในการเรียนรู้และฝึกฝนซ้ำ ๆ ในทักษะต่าง ๆ เพื่อเพิ่มความชำนาญ

เขียนโดย: ณัฐพนธ์ (แบงค์) ยาคะธรรม

**การสรรหาบุคลากรโดยใช้ Skilled Based Hiring**
---
การสรรหาบุคลากรที่มีทักษะตรงกับความต้องการ กลายเป็นความท้าทายอันดับต้น ๆ ขององค์กรในโลกของการทำงานที่มีการแข่งขันสูงและเทคโนโลยีที่เปลี่ยนแปลงอย่างรวดเร็วเช่นทุกวันนี้  การจ้างงานแบบเดิมที่เน้นวุฒิการศึกษาหรือประสบการณ์ อาจไม่เพียงพออีกต่อไป Skilled Based Hiring หรือการจ้างงานบนฐานทักษะ จึงกลายเป็นเทรนด์ใหม่ที่บริษัทชั้นนำทั่วโลกให้ความสำคัญ เพราะมันไม่เพียงช่วยเพิ่มโอกาสในการได้คนเก่งที่ตรงกับความต้องการมากขึ้น แต่ยังเปิดโอกาสให้ผู้ที่มีความสามารถ แต่อาจขาดวุฒิการศึกษาหรือประสบการณ์ในสายงานนั้นๆโดยตรง ได้มีโอกาสแสดงศักยภาพ สร้างคุณค่าให้กับองค์กร

ทำไม Skilled Based Hiring จึงสำคัญ
---
**1. ได้คนที่มีความสามารถตรงกับงานมากขึ้น**

แทนที่จะคัดกรองจากวุฒิการศึกษาหรือประสบการณ์เป็นหลัก Skilled Based Hiring จะเน้นการประเมินทักษะที่จำเป็นสำหรับงานนั้นๆโดยตรง ไม่ว่าจะผ่านการทดสอบ การสัมภาษณ์เชิงพฤติกรรมหรือการให้ทำโปรเจกต์จริง วิธีนี้ช่วยให้ได้คนที่มีความสามารถ
ตรงกับความต้องการ โดยไม่เสียเวลากับการมองหาวุฒิหรือประวัติการทำงานที่ดูเหมาะสม แต่อาจไม่ได้การันตีว่าเขาจะทำงานได้จริง

**2.ขยายวงของคนเก่งให้กว้างและหลากหลายขึ้น**

การใช้วุฒิการศึกษาหรือประสบการณ์ในการคัดกรอง อาจทำให้มองข้ามคนที่มีศักยภาพสูง แต่อาจขาดโอกาสหรือพื้นเพที่แตกต่าง เช่น คนที่จบจากมหาวิทยาลัยที่ไม่ติดท็อป หรือคนที่มาจากสายงานอื่นแต่มีทักษะที่โอนย้ายได้ Skilled Based Hiring จะเปิดโอกาสให้คนกลุ่มนี้ได้เข้ามาเป็นส่วนหนึ่งขององค์กร ซึ่งจะสร้างความหลากหลายทางความคิดและมุมมองใหม่ๆ นำไปสู่นวัตกรรมที่สร้างสรรค์มากขึ้น

**3.ลดอคติและเพิ่มความเป็นธรรมในการจ้างงาน**

การคัดเลือกบนพื้นฐานทางเชื้อชาติ เพศ อายุ หรือสถาบันการศึกษาเป็นเรื่องที่ไม่ควรเกิดขึ้น แต่ก็ยังพบเห็นได้ในหลายองค์กร โดยบางครั้งก็เป็นอคติที่แฝงอยู่โดยไม่รู้ตัว Skilled Based Hiring จะช่วยลดอคติเหล่านี้ลงได้ เพราะจะมุ่งเน้นที่ความสามารถและผลงานจริง ทำให้ทุกคนมีโอกาสที่เท่าเทียมกัน โดยไม่ถูกตัดสินจากภูมิหลังที่มา

**4.ช่วยองค์กรเตรียมพร้อมในโลกที่เปลี่ยนเร็ว**

ในอนาคตงานหลายอย่างอาจถูกแทนที่ด้วยเทคโนโลยีอย่าง AI ในขณะที่ธุรกิจใหม่ๆก็เกิดขึ้นมากมาย ทักษะที่จำเป็นจึงอาจเปลี่ยนไปอย่างรวดเร็วและคาดเดาได้ยาก การมุ่งหาคนตามวุฒิการศึกษาและประสบการณ์แบบเดิม อาจไม่ทันต่อความต้องการที่เปลี่ยนแปลงไป การปรับเปลี่ยนวิธีการสรรหาและพัฒนาคนให้เน้นทักษะเป็นหลัก จะช่วยให้องค์กรพร้อมรับมือกับอนาคตมากขึ้น เพราะจะได้คนที่มีความสามารถในการเรียนรู้และปรับตัว เข้ามาสร้างคุณค่าให้กับธุรกิจได้อย่างต่อเนื่อง

**วิธีการนำ Skilled Based Hiring มาปรับใช้ในองค์กร**
---

1. เริ่มต้นจากการกำหนดทักษะหลักที่จำเป็นสำหรับแต่ละตำแหน่งงาน
2. ออกแบบกระบวนการคัดเลือกที่เน้นการทดสอบและประเมินทักษะเหล่านั้นอย่างเป็นรูปธรรม
3. สร้างเครือข่ายความร่วมมือกับสถาบันการศึกษาและองค์กรต่างๆ เพื่อช่วยพัฒนาทักษะที่จำเป็นให้กับผู้สมัคร
4. ปรับวิธีการเขียนประกาศรับสมัครงาน ให้มีข้อมูลเกี่ยวกับทักษะที่ต้องการมากขึ้น แทนการเน้นแต่วุฒิการศึกษาและประสบการณ์
5. อบรมและปรับทัศนคติของผู้บริหารและทีมงาน HR ให้เข้าใจและเห็นความสำคัญของการจ้างงานบนฐานทักษะ

การเปลี่ยนผ่านจากการจ้างงานแบบเดิม ไปสู่ Skilled Based Hiring อาจต้องใช้เวลาและความพยายาม แต่ท้ายที่สุดแล้ว ผลลัพธ์ที่ได้จะคุ้มค่าอย่างแน่นอน เพราะการมีทีมงานที่เต็มไปด้วยคนเก่งจากหลากหลายสาขา ที่สามารถเรียนรู้ ปรับตัว สร้างคุณค่าได้อย่างต่อเนื่องนั้น จะเป็นพลังสำคัญที่ช่วยขับเคลื่อนองค์กร
ให้ก้าวผ่านความท้าทายต่างๆ และเติบโตได้อย่างยั่งยืนท่ามกลางโลก
ที่เปลี่ยนแปลงอย่างรวดเร็วเช่นทุกวันนี้
แหล่งข้อมูล: dots academy

## ผู้ร่วมบำรุงดูแลรักษา การ เป็น อยู่ คือ
---

| ชื่อ นามสกุล ชื่อเล่น | วันแรกที่ร่วมเดินทาง | วันสุดท้ายที่ร่วมเดินทาง |
|--------------------------|------------------------|-----------------------------|
| ประธาน ด่านสกุลเจริญกิจ (หนุ่ม) | วันที่ 1 มกราคม พ.ศ. 2556 |                             |
| กัลยรักษ์ พันเดช (นุ่น) | วันที่ 7 พฤษภาคม พ.ศ. 2567 |                             |
| พิมพ์ชนก แจ่มทีม (บุ๋ม) | วันที่ 8 มกราคม พ.ศ. 2567 |                             |
| ธนัชกฤตา ปากคลอง (อิ้ม) | วันที่ 4 มิถุนายน พ.ศ. 2567 |                             |
| นันทัชยา กิตติพิพรรธ (ปอ) | วันที่ 5 กุมภาพันธ์ พ.ศ. 2567 |                             |
| กิรณา กิจวานิช (แยม) | วันที่ 2 ตุลาคม พ.ศ. 2566 |                             |
| อรุณี พูลสวัสดิ์ (แจ๊ค) | วันที่ 16 กุมภาพันธ์ พ.ศ. 2564 |                             |
| วิริยา วาณิชย์สกุลเดช (ข้าวฟ่าง) | วันที่ 1 มิถุนายน พ.ศ. 2566 |                             |
